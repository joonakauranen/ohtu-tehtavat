Retrospektiivitekniikat

Molemmat käsiteltävät retrospektiivitekniikat ovat melko suoraviivaisia. Molemmat perustuvat sprintin aikana vastaan tulleiden kokemusten kategorisointiin ja tehtyjen havaintojen yhdessä läpikäymiseen. Kumpikin tekniikka kannustaa tiimin jäseniä keskusteluun

Glad, Sad, Mad

Tämä tekniikka jakaa sprintin kokemuksen kolmeen kategoriaan. Tekniikan nimi on hyvin kuvaava. Kokemukset jaetaan kategorioihin, tyytyväinen (Glad), surullinen (Sad) ja vihainen (Mad). Glad ja Sad kategoriat sisältävät kokemuksia, jotka tiimin ja sprintin sisällä ovat menneet joko hyvin tai huonosti. Mad sisältää negatiiviset kokemukset, jotka esiintyivät jossain tiimiä laajemmassa kontekstissa.

Tämän jälkeen kaikista kirjatuista kokemuksista äänestetään ennalta määrätty määrä kokemuksia ja näistä kokemuksista keskustellaan tiimin sisällä tarkemmin.

Tämän tekniikan kesto on kokonaisuudessaan yleensä 60 minuuttia.

Start, Stop, Continue, More of, Less of Wheel

Tekniikka perustuu samanlaiseen kategorisointiin, mutta tässä tapauksessa kategoriat käydään lävitse yksi kerrallaan. Jokaisen kategorian aikana tiimin jäsenet saavat keksiä kategoriaan sopivia ajatuksia ja keskustella niistä muiden kanssa.
